Fortran 90/95 প্রোগ্রামিং এ ভেরিয়েবল, প্রোগ্রামের নাম, ফাংশনের নাম বা সাবরুটিনের নাম নির্ধারনের জন্য নির্দিষ্ট কিছু সহজ নিয়ম মেনে 
চলতে হয়। আমি মনে করি ভেরিয়েবলের নাম, Fortran এর বিল্ড ইন কোনো ফাংশনের সাথে যেন মিলে না যায় সে বিষয়ে খেয়াল রাখা উচিত। 
এটা ভালো প্রোগ্রামিং প্র্যাক্টিস নয়। যেমন, যোগফল নির্ণয়ের সময় আমরা প্রায়ই sum কে ভেরিয়েবল হিসেবে নেই। কিন্তু sum হচ্ছে Fortran এর 
বিল্ড ইন ফাংশনগুলোর একটি। এক্ষেত্রে আমরা "sum_" বা "total" ব্যবহার করতে পারি। এখানে শুধু ভেরিয়েবলের কথা বলা হলেও নিয়মগুলো 
ভেরিয়েবল/প্রোগ্রামের নাম/ফাংশনের/সাবরুটিনের সবার ক্ষেত্রেই অভিন্ন।


 ## সহজ কিছু টেকনিক Fortran প্রোগ্রামিং এ নাম নির্ধারনের ক্ষেত্রেঃ

    নামগুলো Declare করার সময় প্রথমে অবশ্যই একটি ইংরেজী বর্ণ বা অক্ষর ব্যবহার করতে হবে।
    নামের ভেতরে ইংরেজী বর্ণগুলো (a-z) বা (A-Z), নাম্বারগুলো (1 ,2, 3 .... 0) এবং "_" (underscore) ব্যবহার করা যাবে।

## নাম নির্ধারনের সঠিক নিয়মের কিছু উদাহরনঃ

    Average 
    average2 
    AveragE 
     nUmBer_01
    number_01
    aVg4_ 
    num___2

## এখানে একটি বিষয় লক্ষনীয়, Fortran এ  lowercase (ছোট হাতের অক্ষর) a-z আর  uppercase ( বড় হাতের অক্ষর ) A-Z এর মধ্যে কোনো পার্থক্য নেই।উপরের উদাহরনের ১ নম্বর আর ৩ নম্বরের মধ্যে কোনো পার্থক্য নেই ঠিক তেমনি ৪ এবং ৫ এর বেলায়ও তাই।


### নাম নির্ধারনের ভুল নিয়মের কিছু উদাহরনঃ 

    _avg 
    12agv 
    *avg
     =avg
     .number
     /sum 
    num*2
    tmp-1
